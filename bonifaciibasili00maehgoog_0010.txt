 

praec-ellentium. Et utriusque quidem vitam quominus enarrarem, eximia
Fechteri et Iselini popularium meorum praecavit diligentia, neque esset
sane hujus loci hac ut provincia defungerer. Sed epistolarum commer-
cium quod patrem inter, tunc temporis apud Basilienses eximia laude et
iurisconsulti et professoris publici munus exercentem, filiumque Basilium,
Tubingae studiorum causa degentem, ante hos trecentos viginti amplius
annos intercessit, infra describendum ex amplissima epistolarum collectione,
qua laude nescio an nulla praestantiore bibliotheca nostra publica floreat,
curavi, accedente praesertim Sieberi, thesaurorum custodis humanissimi,
diligentia suo praeconio haud frustranda. Is enim qua est in bonis lit-te-
ris iuvandis industria, molestissimam describendarum epistolarum ex auto-
graphis lectu subinde difficilioribus provinciam ita mec-um partitus est, ut
si quid inde vel tantilli meriti in me redundaturum sit, pleniorem ne-
gotii partem dilectissimo socio acceptam referri facillime patiar. Nole-
bamus autem ab illa societate abesse quasdam Varnbueleri professoris Tu-
bingensis epistulas et ipsas Tubinga ad Amerbachium patrem delataS,
unde scilicet nonnihil lucis Amerbachiorum affunderetur commercio.
Commentarios addere neque vacabat neque opus esse videbatur. Quae
festinanti calamo et pater et Varnbuelerus minus recte scripserunt (sunt
perpauca) emendare religioni ducebamus illibatamque litterarum sanctita-
tem, quin immo gratam sive hominum sive stili neglegentiam potiorem
omni morositate grammatica habendam fuisse vix est quod moneam.
Igitur, viri humanissimi, hoc quantulumcumque est munusculi boni
aequique consulatis eoque quo ante haec tria amplius saecula uterque

Amerbachius animo accipiatis. Valete et litterarum laude florere pergite.

Dabam Basileae. J. Maehly, p. p. O.

