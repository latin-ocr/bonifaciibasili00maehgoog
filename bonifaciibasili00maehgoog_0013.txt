f——ffl ——ffi-„ss-

Ι.

Nicolaus Varnbsllerus Bonifacio AmerbachiO.
(Cod. Basilicus. G. l. 9. fol. 15.)
Docti-§simo viro ac clarissimo Iurisconsulto Doctori Bonifacio Amerbachio, Domino ac

praeceptori observandissimo. Basileoe.

S. P. D. Etsi nulla mihi tecum notitia sit, Iurisconsultorum clarissime, tamen, cum
multis iam annis excellens tua doctrina, benevolentia atque humanitas singularis tantopere
mihi praedicata sit, quae ego partim rebus et factis ipsis vera esse comperi, incredibilis quidam
amor erga te mihi excitatus fuit, quo etiam hodie avidissime sum affectus. Eius rei primus
mihi author fuit frater meus Georgius Varenbiilerus: qui te Basileae circiter annos tres in
Iure civili audivit. ld quod eo lubentius refero, quod et mihi postea ea res perutilis fuerit.
Nam cum multorum illustrium locorum in iure civili explicationes ex te conscripsisset, ve·
luti de Edend0, de Re iudicata, in priores duos libros institutionum, et aliorum complurium,
ac postea studiorum gratia simul Lovanium proficisceremur, equidem certe non potui com-
modioribus commentariis ad institutum consilium meum uti, quam illis ipsis abs te fratri meo
dictatis, quibus etiam hodie adhuc non mediocriter delector. Deinde cum ante annos sex una
eum eodem fratre Georgio hic doctores fieremus, et ex eo tempore statim in collegium pro-
fessorum iuris ab inclyto universitatis nostrae consilio cooptarer, dictu mirum est quoties
et quantis laudibus Sichardus noster praeclaram tuam eruditionem ac virtutes eximias evexerit,
et evehant quotidie qui unquam tecum vixerunt, ut interim taceam consilia tua gravissima
et omnis prudentiae acuminis et aequitatis plena, quae nonnulla in manus etiam nostras per-
venerunt. Hisce ac aliis de causis non potui non te virum doctissimum atque humanissimum
etiam absentem et de facie ignotum amare, suspicere, et ut praeceptorem brevi manu (ut
de mutuo in lure nostro dicitur) mihi comparatum colere.

Atque hinc est ut in praesentarium, confisus humanitate tua, sim passus exorare me
Magistrum Ioannem Nisaeum, ut literis meis tibi commendaretur. Quo etiam eo facilius de-
ductus sum quod sperem et me eadem opera humanitati tuae commendari posse, et in nu·
merum non dieo amicorum sed discipulorum tuorum recipi. Et ut ad Nysaeum redeam,
fuit is etiam antea studiorum gratia Basileae, ac putat se caeteros quidem omnes habere

notos et benevolos3 eum autem sciat te inter reliquos quasi caput excellere plurimumque

.—————————————-——·-———-—— - —W

