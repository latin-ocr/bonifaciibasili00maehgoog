 

ft— ffl-m—
19 ι
s ribus scribere impediebar) gaudebam. Putabam enim eodem nuntio id me compensaturum3

verum dum mihi de nuntii illius abitu nuntianti expecto, iam abierat. Sive igitur is ad te i
venerit sive praetervolaverit‚ vera sunt quae scribo, meque exusari cupio. Iam igitur quod
reliquum est, superioribus literis omissum, paucis expediam. Et primum quod ad commenda·
tionem filii nostri communis attinet, ipsum apud me συστατικῶν ἐπιστολῶν indigere minime
scire debes. Primum enim fuit mihi et adhuc est vel tua caussa charissimus, deinde ipse se
virtute sua moribus indole atque ingenio ita mihi iure commendat, ut adhuc mihi charior
commendatiorque existat. Id quod fidentius de eo scribo, consumpto iam cum eo salis mo·
dioIO. Non enim possum aliter de eo iudicare quam de adolescente pio modesto et indole
ingenioque praedito bon0, de quo non nisi maxima quaeque speranda sunt. Quare est quod
tibi, vir clarissime, gratuler vehementer, qui talem posteritati relicturus aliquando sis filium,
prius tamen hoc tuum paternum desyderium expleturus gaudiumque'tuis oculis visurus,
quod vel Celso patri vel Nervae in suis filiis clarissimis contigit. Venit autem ad nos in-
tempestive, tunc scilicet, cum ferias nostras vindemiales inchoaremus‚ quae etiam adhuc
durant, ita ut filius tuus parum studii atque diligentiae apud me hactenus viderit. Cogimur
enim res nostras familiares iam curare paenuique prospicere formicarum exemplu. Sed otium
hoc non collocat male interim3 scribit enim et legit sedulo et praeparat sese singulari qua-
dam diligentia futuris lectionibus studiisque, in quibus etiam non est tam rudis et puer, ut
tu, qua es modestia, literis tuis extenuasti. Praeterquam enim quod fundamenta literarum ac
philosophiae utilioris habet commoda. eos etiam in iure civili (maxime in institutionibus im-
perialibuS, tanquam certis principiis disciplinae nostrae) progressus fecit, quos ego, ut verum
dicam, et admiror et facio magni et propterea sperem hisce progressionibus eum cum laude
in hoc stadio cursurum. Haec cum scriberem et adhuc plura addere vellem, ex improviso
evocatus sum ad Principem. Quare abrumpo filum, quod consules boni. Proxime addam plura,

hoc tamen iam subnectam, ut de pecunia ad nos mittenda solicitus non sis, cum adhuc nihil

tamen mihi non fuisset difficile, multo minus molestum, filio tuo subministrare necessarios
et honestos sumptus. Vale, vir clarissime et columen iurisprudentiae decusque perpetuum,

et me, quod facis, ama. Ego te coiam etiam dum vivam, filiumque tuum ut meum curabo,

XI Octobris. Anno MDLII.
Tuus Nicolaus Varenbulerus.

Domino Coelio salutem dicas velim amantissime tantisper, dum ei possim rescribere.

Ι

Ι

debeaS, sed ego tibi potius ob acceptos viginti renenses aureos, et si etiam nullos misisses, Ι
ἒ

Quod faciam, quam primum poter0.
1

