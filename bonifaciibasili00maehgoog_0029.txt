f———m ——-—-————-———-————.—-—.C—————— ..- - »ἶ ---,

 

25

consilio D. praeceptoris mei ego quoque accedam. Humanarum nullum accedere soleo pro-
fessorem artium3 habet quidem haec schola insignes quosdam artium, ut Scheggium in
Physicis, Imserum et Scheubelium in Mathematicis doctores3 verum, ut ipse melius nosti, haec
scientiae ad professionem iuris nihil aut parum admodum faciunt. Ethicorum libros solos
vel certe potissimum ad iura civilia perdiscenda prodesse te saepissime dicere solitum me·
mini. Horum interpres est ordinarius Mathias Illyricus, doctus atque eruditus homo, sed in
explicando puerilis, ut mihi multo plus commoditatis percipere videar, si temporis illud, quod
audiendo illo consumerem, privatis Ethicorum studiis impendam. optaveram quoque professo-
rem aliquem, qui Graeca recte atque aperte traderet mihi contingere3 verum idem Illyricus
Homeri iam, ni fallar, Iliada interpretatur; sed ne hanc quoque lectionem audiendam mihi
existimavi, cum unica hora sexaginta, septuaginta aut plures versus interpretetur, ex quo
facile, quam bene explicet, intelligis· Deinde (quia poetae, autore Cicerone, aliena quasi
lingua loquuntur) maluissem alicuius, qui soluta oratione Historicum aut Oratorem enodaret,
audire praelectioneS, quoniam mihi iuris studioso multo commodior res illa fuisset. Quin
et illud accedit, quod eadem hora Illyricus et Institutionarius praelegunt, quapropter alte-
rius solum audire dictata necessario cogor. Dein nullus hic est qui Ciceronem profiteatur3
nullus hic est Coelius3 nam Benignus, doctissimus vir, qui eius libros docere solitus erat, iam
in Aristotelis ad Theod. versatur Rhetoricis. Valetudinarius est bonus vir, neque labores ne·-
que diuturna ferre potest studia, quamobrem cum ante aliquos annos interpretis optimi lau·
dem sit consequutus, adversa corporis affectio de fama ipsius multum detraxit. Sed tu, pater
charissime, quid in his rebus sequendum fugiendumve sit melius nosti. Scripsi quoque ad
D. Coelium eadem de re et⁰in hoc negotio quid faciendum sit ut admoneret rogavi. Haec
de lectionibus publicis. In privatis autem studiis eam quam tu, mi pater, praescripsisti ra-
tionem atque modum sequor, videlicet ut lectiones auditas repetam, leges si quae citantur,
quaeram, Institutionibus, Regulis iuris atque de verborum significatione titulo quotidie ali-
quid temporis tribuam3 eundem modum quasi optimum mihi praeceptor meus praescripsit3
verum is et regulaS, si quae inter audiendum aut legendum occurrunt, notandas atque in lo-
cos ceu communes digerendas putat, quin et summas Azonis et Hostiensis diligenter Iusti-

nianeo novo (ex Sichardi sententia) evolvendas, quo summaria iuris cognitio paretur, existi-

· mat. Caeteris studiis, quatenus per otium licet, reliquum quod superest tempus colloco.

ita tamen, ut principali studio nihil omnino ingenii vel necessarii temporis subtrahatur.
Forte, quae ,πάρεργα illa et extraordinaria sint studia, quaeris. Ea nimirum, quae a iuris dis-
ciplina non magnam discrepantiam, sed summam potius concordiam atque affinitatem ha-
bent, Ethicorum atque Politicorum libri, videlicet Aristotelei, tum etiam Ciceronis quae scrip-

sit volumina, adhaec. quatenus privatis lucubrationibus consequi licet, Graecum professorem,

4

!
ι

ut qualemcunque eius linguae cognitionem, quatenus ad iura perdiscenda necessaria est, cons(— Ι

μ’. φφ-. - W* ,, --, ----“- ———,-

