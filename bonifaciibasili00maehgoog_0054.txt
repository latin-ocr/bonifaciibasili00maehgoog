ί -5-0-
xxxur

Basilius Amerbachius Bonifacio pat-ri.
(Cod. Basilicus. G. 1. 8. fol. 17.)

Amplissimo Viro D. Bonifatio Amet-bachio, parenti electris-simo. Basileoe.

- *Joe-V'fv‘ οΡ’«”“ν”ψ·

S. P. Grata tibi atque optata quae preceptor meus de vita studiisque meis suis ad
te perscripsit literis esse non dubito, charissime pater3 praestabo igitur et enitar, ut in dies
magis magisque haec nascens de me duplicetur opinio, De publica mea disputatione nihil
tibi antequam certa et explorata omnia haberem scribere volui, ne ante Victoriam, quod
dicitur, triumphasse viderer. Sed tamen cum studiis non inutile meis existimarit praeceptor
meus, si aliquot axiomata publice defenderem, idco sub initium Caniculae favente Deo de
mora defendere aliquot conabor pronuntiata. Et ideo proximis literis, ut Aemilii Ferreti de
Mora tractatum mitteres rogavi, qui, ut ingenue fatear, non tam iuvit quain dubium reddidit.
Nam cum ille consulto a Doctoribus (ut apparet) in omnibus fere recesserit, non potuit
evenire, quin non multas novas introduceret opiniones. Cuiusmodi, ut de multis unam seli-
gam, ea est, Diem pro homine non interpellare, quae quidem omnibus nostris non solum
absurda, sed etiarn plane incredibilis videtur. Scripsit quoque de Mora tractatum Io. Sa—
porta Tholosanus‚ qui interpretes quoque, ut Nectericorum mos est, in multis non sequitur,
minus tamen a trita atque consueta via aberrare videtur. Praeter hos veteres quoque δὶς
διὰ πασῶν, quod dicitur, quandoque dissident3 nam ut de eo quod in manibus iam habeo

solum Axiomate dicam, Iason in l. vinum ff. si cert. petat. aestimationem quanti plu-

, rimi ad tempus mora} refert, Decius autem et Socinus litis initae tempus spectandum

aiunt. Iasonem ZasiuS, Detium sequitur Alciatus‚ qui praeter caeteros etiam aestimationem
illam quanti plurimi non augeri neque minui censet. Itaque, cum tam multae tamque variae
opiniones incidant, nisi Aristarchus id est praeceptor succurreret, plane (ut Cicero dicebat)
quos fugerem haberem plurimOS, quos sequerer neminem. De D. Francisco Alciato pero-
ratum quod scribis mihi fuit, tu tamen, qui ubi esse expediat non ignoras, ea de re quod
videbitur statues. Bene vale, Charissime pater. Raptim Thubingae 10 Iunii. Is qui tibi

has dabit, Musculi filius est.
Tuus obedientissimus filius Basilius Amerbachius.

(Praesentatae 16. Iunii A⁰ 53.)

Ι ΝΝθΙΝΝ-’Νΐιθ ae

 

 

